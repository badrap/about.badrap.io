---
layout: pressrelease
lang: FI
title: Valkohattuhakkerit pitävät valosi päällä
styles:
  - /vendor/agency/css/agency.min.css
  - /css/badrap.css
short: >
    Ylen esittämä uusi “Team Whack - kaikki on hakkeroitavissa” -sarja innosti 
    oululaisia Badrap.io:ta ja Remod Oy:tä kontaktoimaan ja auttamaan tahoja 
    joilla on turvattomasti asennettuja taloautomaatiojärjestelmiä käytössään. 
releasedate: 2019-03-15
---

# Tiedote 15.3.2019 VAPAA JULKAISTAVAKSI

## {{page.title}}

Ylen esittämä uusi “Team Whack - kaikki on hakkeroitavissa” -sarja innosti oululaisia Badrap.io:ta ja Remod Oy:tä kontaktoimaan ja auttamaan tahoja joilla on turvattomasti asennettuja taloautomaatiojärjestelmiä käytössään. Team Whack -sarjan ensimmäisen jakson aikana järjestelmätoimittaja esitti lausunnon, jonka mukaan korjaukset eivät juuri koskaan päädy käyttökohteisiin. Päätös järjestää tempaus vaarassa olevien käyttäjien tavoittamiseksi oli helppo tehdä.

“*On tärkeää että tieto riskitilanteista saadaan tehokkaasti välitettyä tietoturvatutkijoilta tavallisille ihmisille ja organisaatioille.*” sanoo Badrap.io:n Jani Kenttälä.

“*Olihan se aika hienoa kun pystyi tietokoneella vaikuttamaan fyysiseen maailmaan muutamalla klikkauksella*”, Iiro Uusitalo kommentoi Ylen uudessa “Team Whack - kaikki on hakkeroitavissa”-sarjassa. Sarjan ensimmäisessä jaksossa tiimi löysi Fidelix-taloautomaatiojärjestelmästä kymmenen haavoittuvuutta. Halutessaan tiimi olisi pystynyt seuraamaan ja hallitsemaan muun muassa koulujen, päiväkotien ja terveyskeskusten kulunvalvontaa, lämmitystä, ilmanvaihtoa ja muita taloautomaation piiriin kuuluvia järjestelmiä. “*Pahimmassa tapauksessa tää vois johtaa siihen että terveyskeskuksesta katkaistaan sähköt, voimalaitoksen vois laittaa pois päältä… nää on kaikki sellaisia juttuja jotka vaikuttavat ihmisten terveyteen*”, Team Whackin Benjamin Särkkä arvioi ongelman laajuutta.

“*Ongelmana on se, että nämä päivitykset ei kovin usein sinne kentälle valu, varsinkaan tämmöisessä asunto-osakeyhtiötapauksessa*”, totesi rakennusautomaatiovalmistaja Fidelixin edustaja Antti Koskinen.

Ohjelma inspiroi oululaisia tietoturvayrittäjiä ryhtymään talkoisiin. “*Päätimme organisoida kampanjan taloautomaatiojärjestelmien omistajien varoittamiseksi. Halusimme ymmärtää paremmin, miksi osa ongelmista jää korjaamatta varoituksista huolimatta*”, Badrap Oy:n toimitusjohtaja Jani Kenttälä kertoo taustoista. “*Toivomme kampanjan parantavan yhteiskuntamme turvallisuutta ja auttavan meitä tekemään badrap.io-palvelustamme entistäkin avuliaamman.*”

Badrap asetti palkkion haavoittuvien laitteiden omistajien varoittamiseksi. Oululaisen Remod Oy:n tietoturva-asiantuntijat tarttuivat haasteeseen. Julkisten tietojen avulla he etsivät suomalaiset haavoittuvat verkko-osoitteet ja niiden omistajat varoittaakseen vaarassa olevia. Testin voi suorittaa myös omatoimisesti <https://badrap.io> -palvelussa ilmaiseksi.

“*Internet on pullollaan haavoittuvia laitteita. Useimpien omistajilla ei ole tietoturvakokemusta. Haluamme tehdä tietoturvan kaikille helposti lähestyttäväksi asiaksi, olipa kyseessä sitten yksittäiset henkilöt tai organisaatiot. Tämä kampanja auttaa meitä tekemään työmme paremmin*”, Jani Kenttälä kuvaa motivaatioitaan.

Lisätietoja tempauksesta antavat ensisijaisesti:

Jani Kenttälä, Badrap Oy
contact@badrap.io
+358 45 1224 601

Tietoa Badrap Oy:stä: <https://about.badrap.io/>

Tietoa Remod Oy:stä: <https://remod.fi/>

Logot ja muu grafiikka: <https://about.badrap.io/press/>

Badrapin ilmaispalvelu omien verkkohaavojen ja tietovuotojen tarkistamiseksi: <https://badrap.io/>
