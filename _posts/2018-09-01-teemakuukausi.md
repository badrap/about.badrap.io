---
layout: pressrelease
lang: FI
title: Verkkoturvallisuuden teemakuukausi alkaa - tarkista verkkosi tietoturva helpolla testillä
styles:
  - /vendor/agency/css/agency.min.css
  - /css/badrap.css
short: >
  Euroopan verkkoturvallisuuden teemakuukausi alkaa maanantaina 1. lokakuuta. Ensimmäisen viikon aiheena on tietoturvahygienia, eli miten jokainen voi huolehtia omasta tietoturvastaan osana päivittäistä arkea.
releasedate: 2018-10-01

---

# TIEDOTE 1.10.2018 VAPAA JULKAISTAVAKSI

## Verkkoturvallisuuden teemakuukausi alkaa - tarkista verkkosi tietoturva helpolla testillä

Yksinkertainen testi paljastaa, onko käyttämässäsi verkossa havaittu tietoturvaongelmia. Voit testata minkä tahansa verkon tietoturvan ilmaiseksi osoitteessa <https://badrap.io>.

Euroopan verkkoturvallisuuden teemakuukausi alkaa maanantaina 1. lokakuuta. Ensimmäisen viikon aiheena on tietoturvahygienia, eli miten jokainen voi huolehtia omasta tietoturvastaan osana päivittäistä arkea.

Oululainen tietoturvayritys Badrap Oy kannustaa kaikkia netin käyttäjiä tarkistamaan käyttämiensä verkkojen tietoturvan. Badrapin yksinkertaisella testillä voit tarkistaa, onko käyttämässäsi verkossa havaittu merkkejä tietoturvaongelmista.

“Havainnot pohjautuvat tietoturvatutkijoiden keräämiin merkkeihin ongelmista, jotka näkyvät Internetiin ulospäin lähetetyssä liikenteessä”, Badrapin toimitusjohtaja Jani Kenttälä sanoo.

Testi on käytettävissä ilmaiseksi osoitteessa <https://badrap.io>. Palvelu on vapaasti käytettävissä myös Euroopan verkkoturvallisuuskuukauden jälkeen.

Voit tarkistaa minkä tahansa verkon - oman, sukulaistesi, ystäviesi, työpaikkasi, koulusi, lempikahvilasi tai ravintolasi, tai jonkun muun verkon jota käytät säännöllisesti tai silloin tällöin.

“Kerromme käyttäjille, onko verkossa havaittu ongelmia, ja millainen ongelma on kyseessä. Annamme myös selkeät ohjeet ongelman korjaamiseksi”, Kenttälä kertoo.

Badrap auttaa netin käyttäjiä sekä yrityksiä saamaan ajantasaista tietoa verkkojensa ja laitteidensa tietoturvasta ilman erillisiä laitteita tai monimutkaisia ohjelmistoja.

Palvelua ovat käyttäneet ennen EU:n laajuista julkaisua sekä kotikäyttäjät että tietoturva-alan ammattilaiset Suomessa ja muualla. Käyttäjät ovat tunnistaneet lukuisia haavoittuneita tai väärin asennettuja laitteita käyttämissään verkoissa.

Eräs käyttäjä kertoo kokemuksestaan näin: “Uuteen reitittimeeni oli jäänyt vahingossa päälle avoin DNS-palvelu. Badrapin kautta sain automaattisesti tiedon haavoittuvuudesta, ja sain korjattua ongelman nopeasti ennenkuin isompaa vahinkoa ehti tapahtua. Tietoturva-alan ammattilaisena arvostan että saan tiedot virheistä välittömästi ja selkeästi, eikä minun tarvitse asentaa mitään ylimääräistä verkkooni.”

----
## Kuvitus

* Kansalaiset käyttämässä verkkoa turvallisesti: [(JPG)](/press/cartoon.jpg)
* Verkkoturvallisuuskuukauden logo: [(JPG)](https://cybersecuritymonth.eu/press-campaign-toolbox/visual-identity/ecsm-logos/fi-ecsm-logo.jpg)
* [Verkkoturvallisuuskuukauden lehdistön työkalupakki](https://cybersecuritymonth.eu/press-campaign-toolbox)
----
