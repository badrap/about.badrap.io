---
layout: pressrelease
lang: FI
title: Oululaisyritykset turvaavat taloautomaatiota talkoovoimin
styles:
  - /vendor/agency/css/agency.min.css
  - /css/badrap.css
short: >
  Ylen uusi hakkerisarja inspiroi Badrap Oy:n ja Remod Oy:n talkootöihin kitkemään Suomesta tietoturvaltaan heikkoja taloautomaatiojärjestelmiä.
releasedate: 2019-03-21
---

# Tiedote 21.3.2019 VAPAA JULKAISTAVAKSI

## {{page.title}}

##### Ylen uusi hakkerisarja inspiroi Badrap Oy:n ja Remod Oy:n talkootöihin kitkemään Suomesta tietoturvaltaan heikkoja taloautomaatiojärjestelmiä.

Yle TV2 esitti hiljattain uuden suomalaisen Docstop-sarjan "Team Whack - kaikki on hakkeroitavissa". Ohjelman ensimmäisessä jaksossa kolmihenkinen Team Whack löysi yli 1000 rakennusautomaatiovalmistaja Fidelixin taloautomaatiojärjestelmää, jotka olivat liian avoimesti hallittavissa Internetistä. Jakson mittaan ryhmä havainnollisti tällaisten järjestelmien riskejä ottamalla Internetin yli haltuunsa kokonaisen naapuruston pihavalaistuksen, ilmastoinnin ja lämmityksen.

Jakso innosti oululaista tietoturvayritystä Badrap Oy:ta etsimään ja auttamaan suomalaisia, joilla on vielä käytössään asetuksiltaan turvattomia Fidelix-järjestelmiä. Tarve tempaukseen tiivistyi sarjassa esitettyyn Fidelixin edustaja Antti Koskisen kommenttiin: “_Ongelmana on se, että nämä päivitykset ei kovin usein sinne kentälle valu, varsinkaan tämmöisessä asunto-osakeyhtiötapauksessa._”

Badrap asetti palkkion haavoittuvien laitteiden omistajien varoittamiseksi ja suomalainen Remod Oy tietoturva-asiantuntijoineen tarttui haasteeseen. Julkisten tietojen avulla he etsivät suomalaiset haavoittuvat verkko-osoitteet ja niiden omistajat varoittaakseen vaarassa olevia. Yritykset myös lisäsivät havainnot tarjolle osoitteeseen <https://badrap.io>, jotta kuka tahansa voi testatata verkko-osoitteensa itse ilmaiseksi.

“_Internet on pullollaan haavoittuvia laitteita. Useimpien omistajilla ei ole tietoturvakokemusta. Haluamme tehdä tietoturvan kaikille helposti lähestyttäväksi asiaksi, olipa kyseessä sitten yksittäiset henkilöt tai organisaatiot. Tämä kampanja auttaa meitä tekemään työmme paremmin_”, kuvaa Badrapin toimitusjohtaja Jani Kenttälä motivaatioitaan.

Lisätietoja tempauksesta antaa ensisijaisesti:

Jani Kenttälä, Badrap.io<br>
contact@badrap.io<br>
+358 45 1224 601<br>

Tietoa Badrap.io:sta: <https://badrap.io/about>

- Esitys: [Warning the users of vulnerable building automation](https://about.badrap.io/press/badrap-remod-fidelix.pdf)
- Badrapin ilmaispalvelu omien verkkohaavoittuvuuksiesi ja tietovuotojesi tarkistamiseksi: <https://badrap.io/>
- Logot ja muu grafiikka: <https://about.badrap.io/press/>

Tietoa Remodista: <https://remod.fi/>

Team Whackin kaikki kuusi jaksoa ovat nyt katsottavissa Yle Areenasta osoitteessa <https://areena.yle.fi/1-4664681>.
